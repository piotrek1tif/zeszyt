Specyfikacja połączeń żył we wtykach RJ-45
<br/>
Wyróżnia się dwa podstawowe standardy połączeń żył dla sieci 100Base-T:<br/>
T568B (częściej stosowany)<br/>
T568A<br/>

Jeżeli z dwóch stron zostanie zastosowany jeden standard zaciskania złącza, uzyska się tzw. kabel "prosty". W przypadku zastosowania dwóch różnych standardów, uzyska się tzw. kabel "krosowany".
Do połączeń komputer - switch (hub, router) używamy kabla „prostego”, natomiast do połączenia komputer - komputer potrzebny będzie kabel „krosowany”.<br/>
Tłumienie skrętki<br/>
Tłumienie jest to stosunek napięcia wyjściowego do napięcia wejściowego sygnału transmitowanego w przewodzie, wyrażany w decybelach na jednostkę długości.
Na całkowitą tłumienność skrętki mają wpływ następujące czynniki:<br/>
Częstotliwość - im wyższa częstotliwość, tym większa tłumienność,<br/>
Długość kabla - dłuższy przewód wprowadza większą tłumienność,<br/>
Wiek kabla i jego jakość (materiał) - przewód ulega starzeniu co pogarsza jego parametry,<br/>
Wilgotność.<br/>
Przesłuch zbliżny (NEXT Near-End Crosstalk)<br/>
NEXT jest to zakłócenie generowane w parze na skutek transmisji sygnału w sąsiedniej parze. Współczynnik NEXT mierzony jest jako stosunek amplitudy napięcia testowego do napięcia wyindukowanego w sąsiedniej parze.
<br/>
Sumaryczny przesłuch zbliżny (PSNEXT - PowerSum NEXT)<br/>
Parametr PowerSum NEXT jest rozwinięciem parametru NEXT. Uwzględnia on wzajemne zakłócanie się par w kablu czteroparowym. W systemach wykorzystujących więcej niż dwie pary kabli w czasie transmisji występuje zjawisko sumowania się zakłóceń od wielu par.
<br/>
Spotykane skrętki komputerowe<br/>
U/UTP – skrętka nieekranowana<br/>
F/UTP – skrętka foliowana<br/>
U/FTP – skrętka z każdą parą w osobnym ekranie z folii.<br/>
F/FTP – skrętka z każdą parą w osobnym ekranie z folii dodatkowo w ekranie z folii<br/>
SF/UTP – skrętka ekranowana folią i siatką<br/>
S/FTP – skrętka z każdą parą foliowaną dodatkowo w ekranie z siatki<br/>
SF/FTP – skrętka z każdą parą foliowaną dodatkowo w ekranie z folii i siatki<br/>
